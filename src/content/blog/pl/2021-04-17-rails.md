---
author: Daniel Gustaw
canonicalName: ruby-on-rails-szybkie-wprowadzenie
coverImage: https://ucarecdn.com/d85ff050-96df-4cb7-9058-f9097653e3ad/
date_updated: 2021-04-20 12:18:38+00:00
description: Wprowadzenie do Ruby on Rails prezentujące CRUD, relacje bazodanowe,
  mailera oraz komunikację przez web sockets.
excerpt: Wprowadzenie do Ruby on Rails prezentujące CRUD, relacje bazodanowe, mailera
  oraz komunikację przez web sockets.
publishDate: 2021-04-20 11:28:00+00:00
slug: pl/rails
tags:
- rails
- ruby
title: Ruby on Rails - szybkie wprowadzenie
---



W roku 2019 przepisywałem pewien system medyczny z Rails na PHP, w 2021 z Rails na NodeJS. Być może ty też spotykasz się z systemami opartymi na Rails, które tracą utrzymanie. To wprowadzenie pomoże Ci szybko zapoznać się z podstawami tego frameworka.

Napiszemy w nim bloga całkowicie od zera. Zaznaczę, że nie znam dobrze ani Ruby ani Rails, więc zamiast obszernego wprowadzenia mamy tu odtworzenie mojego procesu uczenia się.

Założenia:

* używamy linuxa (arch)

## Postawienie aplikacji - CRUD

Zaczniemy od instalacji odpowiedniej wersji ruby.

```bash
curl -sSL https://get.rvm.io | bash -s stable --rails
```

`rvm` jest narzędziem analogicznym do `nvm` - pozwala zarządzać wersją interpretera co jest wyjątkowo przydatne przy pracy z systemami, które używają różnych wersji interpreterów. Możesz o nim poczytać tu:

[RVM: Ruby Version Manager - Installing RVM

Fastly

![](https://rvm.io/images/logo.png)](https://rvm.io/rvm/install)

Tworzymy aplikację poleceniem

```bash
rails new weblog && cd weblog
```

Ta komenda zajmuje dużo czasu, ponieważ wymaga instalacji wszystkich paczek `gem` i kompilacji `node-sass` .

Następnym krokiem jest wygenerowanie automatycznie kodu do wykonywania operacji CRUD na poście. Posty będą miały tytuł i zawartość.

```bash
rails generate scaffold post title:string body:text
```

Ta komenda powoduje wygenerowanie się sporej ilości plików:

![](https://ucarecdn.com/0cd60295-e8e0-49fb-aa4b-a6a818262938/)

Jednym z nich jest migracja na bazie danych, która zapisana w `db/migrate/20210418121400_create_posts.rb` wygląda tak:

```ruby
class CreatePosts < ActiveRecord::Migration[6.1]
  def change
    create_table :posts do |t|
      t.string :title
      t.text :body

      t.timestamps
    end
  end
end
```

Aby zsynchronizować bazę danych z wynikiem tej migracji wpisujemy

```bash
rails db:migrate
```

Tu może się pojawić pytanie: "Jaką bazę danych?". W pliku `config/database.yml` możemy zobaczyć konfigurację z której wynika, że domyślnie jest to `sqlite`. W pliku `db/schema.rb` jest schemat bazy.

