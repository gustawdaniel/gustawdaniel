---
title: Analiza wpływu technologii na rozwój mediów.
slug: analiza-wplywu-technologii-na-rozwoj-mediow
publishDate: 1970-01-01T00:00:00.000Z
date_updated: 2022-06-11T10:05:35.000Z
draft: true
---

Artykuł stanowi lekkie wprowadzenie do tematyki fałszywych wiadomości, post prawdy i manipulacji medialnej. Zagadnienia te omawiane są w kontekście dynamicznego rozwoju technologii, która z jednej strony pozwala je skuteczniej wykrywać, a z drugiej strony wytwarzać. Tekstu nie należy traktować jak opracowania naukowego, jest to raczej wyrażenie opinii autora i spekulacja na temat kierunku w jakim ewoluować będzie zjawisko publikowania “fake news”.

## Dlaczego warto kształcić się w zakresie “fakenews”

5 stycznia 2018 roku. Pogodny dzień, temperatura w okolicach 3 stopni celsjusza. W hotelu Grand America w Salt Lake City w stanie Utah odbywa się ogłoszenie słowa wybranego słowem roku 2017. Wybór sygnuje American Dialect Society\[4\] - organizacja o 129 letniej historii, której celem jest studiowanie języka angielskiego.

Wybór pada na “fake news”\[16\]. To mógłby być przypadek, ale...2 listopada 2017. Na Twitterze Collins Dictionary\[15\] również publikuje wy-bór “fake news” na słowo roku 2017\[18\]. Komitet Macquarie Dictionary wybrał je słowem roku już w 2016\[27\]. Tym czasem Dictionay.com ogłosił “misinformation” słowem 2018\[7\]. Oxford Dictionary uznał “post prawdę” za słowo 2016\[34\],1American Dialect Society nominował “deepfake”\[19\] do głosowania na słowo 2018

W artykułach poświęconych zagadnieniu częściej mówi się, że jest to znak czasów,\[1, 29\] a nie zbieg okoliczności. Przedstawia się poważne skutki polityczne\[23\] i gospodarcze\[13\]. Prowadzone są zakrojone na ogromną skalę ba-dania różnic w tempie rozprzestrzeniania się prawdziwych i fałszywych wiadomości\[31, 28\], oraz organizuje konkursy na budowę sieci neuronowych do ich wykrywania\[8\]

Czym zatem jest “fake news” i jakie znaczenie ma dla nas w życiu codzien-nym?

Zgodnie z definicją proponowaną przez Mały Leksykon Post Prawdy\[21\]

”Pojęcie fake news najczęściej definiowane jest jako fałszywa wiado-mość, często o charakterze sensacyjnym, publikowana w mediach z intencją wprowadzenia odbiorcy w błąd w celu osiągnięcia korzyści finansowych, politycznych lub prestiżowych.”.

Wynika z niej wprost, że główym celem istnienia tego zjawiska jest transfer szeroko rozumianych zasobów od odbiorcy do twórcy fałszywej wiadomości. Na przykład jeśli fake newsami niszczy się zgodę w społeczeństwie\[11\], to łatwiej można je kontrolować i odwracać jego uwagę od miejsc gdzie twórca fake newsa narusza jego interesy. Znane z historii są przypadki, gdzie rozsiewanie fake new-sów prowadziło do znacznego transferu majątków w wywołanych nimi reakcji rynków. Stanowią one też skuteczne narzędzie w kampaniach politycznych i spo-łecznych w systemie demokratycznym.

Mam nadzieję, że to wystarczająca argumentacja, aby uznać, że w naszyminteresie jest zrozumienie tego zjawiska. W dalszej części artykułu zastanowimysię jaki wpływ na nie ma technologia.

## Jak technologie pomagają wykrywać i tworzyć propagandę.

Istnieje bardzo szerokie spektrum manipulacji medialnych od ewidentnych kłamstw, poprzez przemilczenia, wyrywanie fragmentów wypowiedzi z kontekstu, przetwarzanie zdjęć, zmianę skali na wykresach, produkowanie komentarzy pod artykułami, trolling, operacje fałszywej flagi, aż do subtelnego doboru słów,które pozwala nie zmieniając faktów oddziaływać na emocje odbiorcy.

Historia wojny o umysły jest równie ciekawa co obszerna. W tym opracowaniu skupimy się jedynie na najnowszych nabytkach arsenału defensywnego i ofensywnego tej walki. Dzięki opracowaniu Gartnera\[9\] możemy przyjrzeć się całemu wachlarzowi technologii, które w tym momencie wchodzą lub będą wchodzić do codziennego użycia.

![](__GHOST_URL__/content/images/2021/04/gartner.png)

Rysunek 1: „Hype Cycle” pokazuje na jakim etapie rozwoju jest dana techno-logia (fot. Gartner)

Wśród nich te które najbardziej wpływają na rynek mediów to:

* wirtualna rzeczywistość
* rzeczywistość rozszerzona
* blockchain
* uczenie maszynowe
* głębokie uczenie
* kognitywne obliczenia

Przyjrzyjmy się im po kolei.

### Wirtualna rzeczywistość (VR) a rzeczywistość rozszerzona (AR)

Wirtualna rzeczywistość jest kolejnym krokiem w przenoszeniu realnego świata do postaci cyfrowej. Rzeczywistość rozszerzona przeciwnie, pozwala na umieszczanie przedmiotów wirtualnych w świecie rzeczywistym. Skumulowany roczny wzrost wartości rynków VR i AR w latach 2015-2020 szacowany jest przez International Data Corporation na 180%. Dochody tych branż mają wzrosnąć z 5 mld dol. do 162 mld dol. w 2020 r\[24\]

#### Wirtualna rzeczywistość (VR)

Wirtualną rzeczywistość znamy już z gier komputerowych\\cite{vr\_gry}, gdzie przynajmniej w grach wojennych dominuje propaganda Amerykańska\\cite{tvgrypl\_amerykanska\_nodate}. Na potrzeby reklamy można zamówić usługi agencji VR\\cite{vr\_rynek}, lub stworzyć stronę oferującą interakcje z obrazami i filmami w 360 stopniach\\cite{vr\_360}. Treści dziennikarskie też już są tworzone z wykorzystaniem rozszerzonej rzeczywistości\\cite{wyborcza}. Świetnym przykładem jest film dokumentalny stworzony w technologii 360 stopni - “Hong Kong Unrest” z 2014. Film pokazuje demonstrację pro-demokratyczną i pozwala odbiorcy obserwować wydarzenia z punktu widzenia jej uczestnika. Według badań Google News Lab "gdy widzowie są emocjonalnie zaangażowani w informacje, a tak jest w wirtualnej rzeczywistości, (...) pojawia się u nich potrzeba (...) dowiedzenia się na dany temat więcej"\\cite{wyborcza}. Z drugiej strony zaangażowanie emocjonalne zwiększa szansę na skuteczność wywierania wpływu, a co za tym idzie angażujący materiał pozwala skuteczniej zmienić zachowania odbiorców\\cite{wawrzynski\_emocje\_2015}.

Świetnym tego przykładem jest produkcja VR Nonprofit Smile Train. Pozwala ona użytkownikom Oculus Rift śledzić losy 12-letniej dziewczynki, Niszy, mieszkającej w syryjskim obozie dla uchodźców, która wyjeżdża z odległej wioski na operację do gabinetu chirurgicznego i radości, jaką doświadcza po powrocie do kraju. Film VR, pokazywany na dorocznej konferencji fundraisingowej UNICEF-u, pomógł zebrać 3,8 miliarda dolarów, z czego co szósta osoba, po doświadczeniu dokumentu wirtualnej rzeczywistości, przekazała na cele charytatywne dwukrotnie więcej niż pierwotnie zamierzała.

Nagrywać filmy w 360 stopniach może zacząć każdy z nas, ponieważ ceny takich kamer są już bardzo niskie\\cite{one\_x}. Myślę, że wirtualna rzeczywistość nie szykuje nam trzęsienia ziemi w zakresie narzędzi propagandowych, jest po prostu etapem ewolucji, następstwem tego, że kiedyś pojawił się cyfrowy dźwięk, obraz, film. Po prostu wciąż rosnące możliwości oddziaływania na odbiorców sprawiają, że przekaz może być jeszcze skuteczniejszy.

#### Rzeczywistość rozszerzona (AR)

Rozszerzoną rzeczywistość mieliśmy okazję widzieć jakiś czas temu nawet kilkanaście razy podczas jednego przejazdu autobusem, kiedy wszyscy polowali na pokemony. Przyjęła się ona w zastosowaniach takich jak przewodniki turystyczne\\cite{rzeczywistosc\_rozszerzona\_a\_ksiazka\_i\_prasa}, reklamy butów\\cite{Ludzis-Todorov}, szkolenia chirurgów\\cite{noauthor\_nowoczesne\_nodate}, sortowanie części samolotów\\cite{ejo\_rzeczywistosc\_nodate}. Podobnie jak wirtualna rzeczywistość, tak rozszerzona rzeczywistość znalazła zastosowanie w dziennikarstwie\\cite{wawrzynski\_emocje\_2015}. W tą technologię inwestuje Axel Springer Digital Ventures\\cite{wyborcza\_axel\_nodate} - firma blisko powiązana z jednym z największych wydawców na Polskim rynku\\cite{szpak\_wsrod\_nodate}. Tutaj sytuacja fake news i propagandy jest podobna jak w wirtualnej rzeczywistości.

#### Rzeczywistość mieszana (MR)

Ze względu na konwergencję rzeczywistości rozszerzonej i wirtualnej można się spotkać z pojęciem rzeczywistości mieszanej “mixed reality” (MR) na określenie tych dwóch. Jeśli miałbym je jakoś podsumować, to istnieje duże prawdopodobieństwo, że fake newsy i treści propagandowe produkowane z wykorzystaniem tak emocjonalnie silnych form przekazu jak mieszana rzeczywistość będę znacznie silniej zapadały w pamięć i wpływały na zachowania odbiorców. Oddziaływanie to może służyć zarówno celom charytatywnym, inspirować do podróży, zaciekawiać historią swojego kraju jak też stanowić narzędzie dezinformacji i dezintegracji społeczeństw.

### Block Chain

Kiedy w 2008 roku Satoshi Nakamoto wprowadził technologię blockchain w walucie Bitcoin\\cite{nakamoto\_bitcoin}, został stworzony grunt pod budowę zdecentralizowanych, zaufanych, publicznych, zbiorów danych. Dzięki bańce spekulacyjnej na kryptowaluty z roku 2017 w badanie i ulepszanie tej technologii zainwestowano bardzo dużo pieniędzy. Wzrosła też świadomość jej istnienia i potencjalnych możliwości. Dzisiaj coraz więcej branż widzi zastosowanie w technologii blockchain, która może w znaczny sposób zmienić modele biznesowe działających w nich przedsiębiorstw. Wyjątkiem nie jest tu dziennikarstwo.

W znakomitej pracy “Journalism Model Based on Blockchain with Sharing Space”\\cite{sym11010019} (“Model dziennikarstwa bazujący na blockchainie z przestrzenią wspólną”) opublikowanej 27 grudnia 2018 Byeowool Kim oraz Yongik Yoon przedstawiają model dziennikarstwa bazujący na hybrydowym blockchainie. Pokazują jak rozwiązać problemy ograniczania fake news, automatycznego, spersonalizowanego i wolnego od manipulacji ustawiania proponowanych artykułów, dzielenia się opiniami oraz zapewnienia dopływu kapitału na rozwijanie opisanej platformy z reklam. Jest to co prawda propozycja, pionierski opis koncepcji, jak mogłaby działać branża dziennikarska w przyszłości, ale bez trudu znaleźć możemy istniejące już platformy oparte o blockchain, które działają w branży mediów.

#### Steem - blockchainowa sieć społecznościowa

Steem (nie mylić ze Steam) - sieć społecznościowa, która wychodząc z założenia, że największe serwisy pozwalające użytkownikom dodawać treści nabierają wartości dzięki tym treściom zaproponowała system wypłat dla twórców, których artykuły / wpisy / materiały video są uważane przez społeczność za wartościowe.

#### Po.et - rozproszona baza praw własności

Po.et - system pozwalający wiązać prawa własności i metadane z zasobami cyfrowymi. Jawna, kryptograficznie zabezpieczona, niezależna od żadnej instytucji informacja o twórcy danej treści stanowi solidny fundament do budowy narzędzi pozwalających automatycznie oceniać jakim zaufaniem możemy darzyć newsy, które czytamy. Jeśli twórca ma nieposzlakowaną opinię i bez wykradzenia jego kluczy prywatnych nie można się pod niego podszyć, należy założyć, że nie będzie chciał zniszczyć sobie reputacji udostępniając nieprawdziwą wiadomość. Z drugiej strony jeśli społeczność udowodni fałszywe wiadomości jakiemuś twórcy treści, warto byłoby mieć możliwość prześledzenia argumentów obu stron bez konieczności samodzielnego długiego ich wyszukiwania. Po.et nie udostępnia jeszcze tych dodatkowych możliwości, które pomogły by zautomatyzować obronę przez fake news i manipulacją, ale stanowi dobry fundament na którym tego typu aplikacje będą mogły w przyszłości wyrastać.

#### Civil - platforma dziennikarska z systemem reputacji

Civil - należąca do społeczności sieć dziennikarska oparta o przejrzystość i zaufanie. Dzięki tej platformie można już teraz prowadzić dziennikarstwo oparte o blockchain, które uwzględnia finansową zachętę dla osób sprawdzających poprawność faktów. Społeczny charakter sieci pozwala na uniezależnienia sprawdzania od jednej instytucji, a system reputacji dla osób sprawdzających fakty pozwala bronić się przed nadużyciami. Jest to model bardzo bliski temu opisanemu we wspomnianej wyżej pracy, z zastrzeżeniem, finansowego aspektu przedsięwzięcia. Konsumenci treści produkowanych na Civil są obciążeni kosztem dostępu do nich. Stanowi to poważne ograniczenie, ponieważ jedynie nieznaczna część społeczeństwa jest chętna płacić za dostęp do cyfrowych newsów.

Ogólny wniosek jaki należałoby sformułować w kontekście wpływu blockchain na rynek mediów jest pozytywny. Wiele wskazuje na to, że zdecentralizowane, zalgorytmizowane sieci wykluczające możliwość cenzury, a z drugiej strony pozwalające na prowadzenie przez społeczność śledztw i weryfikowania źródeł informacji stanowią ważny brakujący element branży medialnej. Niepokoi jednak aspekt prawny, ponieważ władza w każdej części świata boi się tego nad czym nie ma kontroli i legalne istnienie takiej platformy może zostać zablokowane przez ustawodawców pod pretekstem ochrony danych osobowych i sprzeczności z prawem do bycia zapomnianym, które obowiązuje na terenie Unii Europejskiej.

### Uczenie maszynowe, Głębokie uczenie, Kognitywne obliczenia

Trzy ostatnie technologię omówimy razem, ponieważ w potocznym języku i tak opisuje się wszystko jako sztuczną inteligencję, a w ścisłym znaczeniu dwie kolejne są po prostu wyspecjalizowanymi gałęziami bardzo szerokiego pojęcia jakim jest uczenie maszynowe.

Uczenie maszynowe i sztuczna inteligencja mają bardzo szerokie zastosowania w ogromnej ilości branż i to już od naprawdę długiego czasu. Co więc sprawia, że są na tej liście? Postęp w możliwościach, które przed nimi stoją. Skupimy się na detekcji fake-news oraz tworzeniu treści typu deepfake. Na koniec zarysujemy możliwości, które mimo, że są wciąż poza zasięgiem będą naturalną konsekwencją rozwoju tej gałęzi technologii.

#### Detekcja Fake News

Cały problem z fake news polega na tym, że jako wiadomość nieprawdziwa zwykle kłóci się z naszą racjonalną wizją świata. Ewolucja tak nas zaprojektowała, aby reagować silniej na te bodźce, które dotyczą zmiany, na przykład zmieniają nasze postrzeganie świata. Szok związany z czytaniem nie prawdy, zdziwienie, niedowierzanie powiązane są z reakcją taką jak napisanie komentarza, kliknięcie. Z drugiej strony wszelka aktywność związana z wiadomością jest automatycznie premiowana, ponieważ twórcy platform wychodzą z bądź co bądź racjonalnego założenia, że to co przyciąga użytkowników do ich platformy i wymusza na nich oglądanie reklam powinno być wzmacniane. Nie dziwi zatem implementacja mechanizmów, które odpowiadają za priorytetyzację wyświetlania wiadomości treści kontrowersyjnych. Skoro zaś fake newsy są kontrowersyjne i powodują bardziej aktywną interakcję użytkowników z tymi treściami, to wynikiem jest ich wirusowe rozprzestrzenianie.

Mimo to firmy takie jak Google i Facebook dostrzegając skalę problemu i długofalowe skutki takiej sytuacji takie jak utrata zaufania użytkowników. Zdają sobie sprawę, że odchodzenie użytkowników w poszukiwania bardziej wiarygodnych źródeł informacji, da efekcie odpływ kapitału reklamodawców. Podjęły zatem walkę z fake news. Z jednej strony jest to współpraca z organizacjami wyspecjalizowanymi w sprawdzaniu wiarygodności informacji, z drugiej ułatwienie użytkownikom raportowania treści, które budzą podejrzenie prawdziwości, z trzeciej automatyzacja i prace nad algorytmami które ułatwiłyby weryfikację i obniżyły jej koszty. W ten proces zaangażowały się również środowiska naukowe. Sytuacja jest rozwojowa i należy spodziewać się, że platformy zaczną prowadzić cenzurę treści uznanych za fałszywe.

#### Tworzenie Deep Fake

Z drugiej strony ta sama technologia uczenia maszynowego może być rozwijana nie w celu wykrywania, lecz w celu tworzenia zmanipulowanych wiadomości. Naśladując ludzi sztuczna inteligencja może wytwarzać treści, a boty mające dostęp do serwisów społecznościowych mogą je tam rozpowszechniać. Przykład: niemal 20 proc. tweetów związanych z wyborami w USA stworzyły boty\\cite{crazynauka\_prawda}. Jednak to nic w porównaniu z technologią tworzenia bardzo realistycznie wyglądających video w których zarówno prezentowana osoba, jak i jej głos mogą być dowolnie modelowane przez twórców. Jest ona wykorzystywana do prezentowania wiadomości w Chińskiej Republice Ludowej, a jej szeroko komentowana demonstracja dostępna jest pod linkiem.

![](__GHOST_URL__/content/images/2021/04/obama.jpg)

Wycinek video na któym Jordan Peele prezentuje Deep Fake z prezydentem Obamą

Kontakt z deep fake może być bardzo trudny do odkręcenia, tym bardziej, że będą one ewoluowały w stronę podniesienia siły oddziaływania poprzez korzystanie z technologii mieszanej rzeczywistości oraz z uwagi na sposób działania naszej pamięci. Badania dowodzą, że nawet jeśli w danym momencie zdajemy sobie sprawę, że dany przekaz jest fałszywy, to w wyniku zapominania i zamazywania się wspomnień stopniowo tracimy tą informację, natomiast sam przekaz pamiętamy lepiej. Oznacza to, że po odpowiednim czasie możemy traktować go na równi z innymi prawdziwymi informacjami przez co sama świadomość, że coś jest nie prawdą nie musi oznaczać, że fałszywa informacja nie wpłynie w przyszłości na nasze zachowanie.

#### Sztuczna inteligencja jako członek społeczeństwa, Interfejsy Mózg - Komputer, Mózg - Mózg

Wybiegniemy teraz trochę w przyszłość. Ciężko powiedzieć jak odległą ponieważ zdania badaczy są podzielone, jednak zwykle mówi się o kilkudziesięciu latach. Chodzi o moment, kiedy zatrze się granica między "możliwościami obliczeniowymi" mózgów biologicznych oraz cyfrowych. Będzie to oznaczać, że sztuczna inteligencja dorówna nam, a później przewyższy nas w możliwościach poznawania i analizy rzeczywistości. Teraz traktujemy ją jako narzędzie do rozwiązywania problemów, lecz może się okazać, że instancje sztucznej inteligencji staną się członkami naszego społeczeństwa, zaczną tworzyć własne treści tak jak to się robi w dziennikarstwie obliczeniowym z tą różnicą, że bez kontroli człowieka. Zaczną też czytać treści i interesować się własną edukacją i rozwojem.

Prawdopodobnie nieco wcześniej rozwinie się technologia nazywana interfejsem mózg - komputer. Już teraz możemy komunikować się z komputerem za pomocą głosu, myszki, klawiatury, ekranu, głośników i coraz bardziej wymyślnych akcesoriów. Jednak nazwa “interfejs mózg - komputer” zarezerwowana jest dla bezpośredniej komunikacji układów cyfrowych z ludzką myślą. Znane są przypadki takiej komunikacji jak przekazywanie sygnałów między ludźmi z wszczepionymi chipami, adaptacja ludzkiego organizmu do korzystania z układu elektronicznego do echolokacji. Z interfejsu mózg - komputer korzystają też osoby sparaliżowane, które mogą dzięki niemu pisać na klawiaturze odpowiednio koncentrując swoje myśli. Ponieważ technologia ta się wciąż rozwija należy oczekiwać momentu, w którym szybkość wprowadzania tekstu do komputera w ten sposób przekroczy tempo z jakim ludzie potrafią pisać na klawiaturach. Jeśli jednak komputery mogą komunikować się ze sobą za pomocą bardzo wydajnych protokołów, a prędkość wymiany myśli między maszyną a człowiekiem wzrośnie, to nic nie będzie stało na przeszkodzie, aby takim elektronicznym mostkiem spiąć ze sobą dwa mózgi. Jeśli dwa, to dlaczego nie więcej. Jest więc duża szansa na to, że nasze mózgi dostaną możliwość stania się cegiełkami budującymi większą sieć. Oczywistym jest, że tak ogromna zmiana topologii przestrzeni, w której przepływają myśli i wiadomości otworzy zupełnie inną perspektywę patrzenia na problem manipulacji medialnej.

## Ocena wpływu technologii na kształt mediów w przyszłości.

Czas zamknąć naszą niesamowitą podróż po świecie nowych technologii, ich wpływu na dziennikarstwo i futurystycznych wizji tego jak może on wyglądać w przyszłości. Wszystkie podane powyżej technologie będą się rozwijać i to jak będzie wyglądał świat za jakiś czas będzie nałożeniem się ich wszystkich.

Nie znam odpowiedzi na pytania o to, jaki dokładnie kształt przybierze rynek wydawniczy oraz czy i jak cywilizacja poradzi sobie z problemem fake news. Mogę jednak zasugerować pewien sposób patrzenia, który uważam za cenny przy ocenie takich rzeczy:

* Po pierwsze należy się zastanowić kto i jaki interes ma w jakim stanie rzeczy. Ile jest gotów w to zainwestować? Jakie zyski może z tego czerpać?
* Po drugie należy rozważyć problem sprzecznych interesów w kategoriach teorii gier i zapytać nie o strategię najlepszą dla uczestników gry, ale o strategię ewolucyjnie stabilną, to znaczy taką, w której żadnemu z uczestników nie będzie opłacało się zmieniać swojego zachowania.

Tym czasem dla nas na codzień najlepszym sposobem na korzystanie z mediów jest robienie tego świadomie i poszerzanie swojej wiedzy dotyczącej kierujących nimi zasad.
